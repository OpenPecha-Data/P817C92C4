論曰。已說無垢真如法身。次說依彼無垢真如法身一切功德。如摩尼寶不離光明形色諸相。如來法身無量無邊自性清淨無垢功德。亦復如是。

以是義故依佛功德。次說二偈 自利亦利他 第一義諦身 依彼真諦身 有此世諦體 果遠離淳熟 此中具足有 六十四種法 諸功德差別此偈示現何義。偈言 於自身成就 住持諸佛法 故攝第一身 為他身住持
諸如來世尊 故有世諦體佛無量功德 初身攝應知 十力四無畏 大丈夫相等 彼受樂報體 第二佛身攝

