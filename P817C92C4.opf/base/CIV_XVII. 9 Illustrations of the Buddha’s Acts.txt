問曰。如向所說諸佛如來不生不滅。若如是者即無為法。無為法者不修行業。云何自然 不休息常教化眾生事。答曰。為示現彼諸佛 大事斷諸疑惑。是故依彼不可思議無垢清淨諸佛境界。示現大事故。以譬喻說一行偈

帝釋妙鼓雲 梵天日摩尼 響及虛空地 如來身亦爾

依此一行修多羅攝取義。偈九種譬喻。自此以下廣說餘殘六十六偈應知。又復依彼廣說偈義。九種譬喻略說彼義。及以次第廣說如來無上利益一切眾生修行究竟。以十九偈解釋應知。偈言

如地普周遍 遠離高下穢 大琉璃明淨 離垢功德平 以彼毘琉璃 清淨無垢故 天主鏡像現 及莊嚴具生若男若女等 於中見天主 及妙莊嚴具 作生彼處願 眾生為生彼 修行諸善行 持戒及布施 散花捨珍寶
後時功德盡 地滅彼亦滅 心琉璃地淨 諸佛鏡像現 諸佛子菩薩 見佛心歡喜 為心菩提故 起願修諸行如彼毘琉璃 清淨大地中 天主帝釋身 於中鏡像現 如是眾生心 清淨大地中 諸佛如來身
於中鏡像現帝釋現不現 依地淨不淨 如是諸世間 鏡像現不現 如來有起滅 依濁不濁心 如是諸眾生 鏡像現不現 天主帝釋身 鏡像有生滅 不可得說有 不可得說無 如來身亦爾 鏡像有生滅
不可得說有 不可得說無

天妙法鼓聲 依自業而有 諸佛說法音 眾生自業聞 如妙聲遠離 功用處身心 令一切諸天 離怖得寂靜 佛聲亦如是 離功用身心 令一切眾生 得證寂滅道於彼戰鬥時 為破修羅力 因鼓出畏聲 令修羅退散
如來為眾生 滅諸煩惱苦 為世間說法 示勝禪定道

一切世間人。不覺自過失。偈言

聾不聞細聲 天耳聞不遍 唯智者境界 以聞心不染

世間依善業 依風生雲雨 依悲等增長 佛妙法雲雨知有起悲心 遍滿世間處 定持無垢藏 佛雨淨穀因依止器世間。雨水味變壞偈言 譬如虛空中 雨八功德水 到鹹等住處 生種種異味 如來慈悲雲 雨八聖道水
到眾生心處 生種種解味無差別心。偈言 信於妙大乘 及中謗法者 人遮多烏鬼 此三聚相似正定聚眾生 習氣不定聚 身見邪定聚 邪見流生死秋天無雲雨 人空烏空苦 夏天多雨水 燒鬼令受苦
佛現世不現 悲雲雨法雨 信法器能得 謗法有不聞不護眾生。偈言 天雨如車軸 澍下衝大地 雹及礔……石 金剛爆火等 不護微細虫 山林諸果樹 草穀稻糧等 行人故不雨 如來亦如是 於麤細眾生
相應諸方便 般若悲雲雨 諸煩惱習氣 我邪見眾生 如是種類等 一切智不護為滅苦火。偈言 無始世生死 波流轉五道 (819a11) 五道中受樂 猶如臭爛糞 (819a12)
寒熱惱等觸 諸苦畢竟有 (819a13) 為令彼除滅 降大妙法雨 (819a14)知天中退苦 人中追求苦 有智者不求人天自在樂 慧者信佛語 已信者知苦 亦復知苦因 觀滅及知道知病離病因
取無病修藥 苦因彼滅道 知離觸修等梵宮中不動 常現於欲界 諸天見妙色 失五欲境界 佛法身不動 而常現世間 眾生見歡喜 不樂諸有樂梵天過去願 依諸天淨業 梵天自然現 化佛身亦爾有現不現。偈言
從天退入胎 現生有父母 在家示嬰兒 習學諸伎藝 戲樂及遊行 出家行苦行 現就外道學 降伏於天魔 成佛轉法輪 示道入涅槃 諸薄福眾生 不能見如來次說日譬喻。偈言 如日光初出
普照諸蓮華 有同一時開 亦有一時合 佛日亦如是 照一切眾生 有智如華開 有罪如華合 如日照水華 而日無分別 佛日亦如是 照而無分別日初出世間 千光次第照 先照高大山 後照中下山
佛日亦如是 次第照世間 先照諸菩薩 後及餘眾生光明輪不同。偈言 色智身二法 大悲身如空 遍照諸世間 故佛不同日 日不能遍照 諸國土虛空 不破無明闇 不示何知境 放種種諸色 光明雲羅網
示大慈悲體 真如妙境界佛入城聚落 無眼者得眼 見佛得大利 亦滅諸惡法 無明沒諸有 邪見黑闇障 如來日光照 見慧未見處次說摩尼珠譬喻。偈言 一時同處住 滿足所心意 摩尼寶無心
而滿眾生願自在大法王 同住於悲心 眾生種種聞 佛心無分別次說響譬喻。偈言 譬如諸響聲 依他而得起 自然無分別 非內非外住如來聲亦爾 依他心而起 自然無分別 非內非外住次說虛空譬喻。偈言
無物不可見 無觀無依止 過眼識境界 無色不可見空中見高下 而空不如是 佛中見一切 其義亦如是次說地譬喻。偈言 一切諸草木 依止大地生 地無分別心 而增長成就眾生心善根 依止佛地生
佛無分別心 而增廣成就遠離一切業 未曾見有果 為一切疑人 除諸疑網故說九種譬喻 彼修多羅名 廣說此諸法 彼修多羅中廣說九種喻 彼名智境界 快妙智莊嚴 有智者速入具足佛境界
說彼天帝釋 琉璃鏡像等 九種諸譬喻應知彼要義 見說及遍至 以離諸相智 身口意業密 大慈悲者得 離諸功用心無分別寂靜 以智故無垢 如大毘琉璃 帝釋等譬喻智究竟滿足 故究竟寂靜 以有淨智慧
是故無分別 為成種種義 故說釋等喻為成彼義者 說九種見等 離生離神通 諸佛現是事佛身如虛空 遍不可見常 如依地諸法 一切諸妙藥 遍為諸眾生 不限於一人 依佛地諸法 白淨妙法藥
遍為諸眾生 不限於一人如毘琉璃滅 彼鏡像亦滅 無可化眾生 如來不出世 琉璃寶地淨 示現佛妙像 彼淨心不壞 信根芽增長白淨法生滅 佛像亦生滅 如來不生滅 猶如帝釋王此業自然有 見是等現前
法身不生滅 盡諸際常住是名為略說 種種義譬喻 先喻解異後 後喻解異前佛體如鏡像 如彼琉璃地 人非不有聲 如天妙法鼓非不作法事 如彼大雲雨 非不作利益 而亦非不生 種種諸種子
如梵天不動 而非不淳熟 如彼大日輪而非不淳熟 如彼大日輪 非不破諸闇 如彼如意寶而非不希有 猶如彼聲響 非不因緣成 猶如彼虛空非不為一切 眾生作依止 猶如彼大地 而非不住持 一切種種物
以依彼大地 荷負諸世間 種種諸物故依諸佛菩提 出世間妙法 成就諸白業 諸禪四無量 及以四空定 諸如來自然

常住諸世間 有如是諸業 一時非前後 作如是妙業

